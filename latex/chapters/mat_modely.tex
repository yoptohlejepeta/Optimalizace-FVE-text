\subsection{Formulace úlohy lineárního programování}

\subsubsection{Účelová funkce}


Účelová funkce je lineární funkcí $n$ proměnných ve tvaru

$$ z = c_1x_1 + c_2x_2 + \ldots + c_nx_n , $$


kde $c_1, c_2, \ldots c_n$ jsou konstanty, které nazýváme \textit{cenové koeficienty} nebo \textit{koeficienty účelové funkce} a 
$x_1, x_2, \ldots x_n$ jsou \textit{strukturní neznámé}.

Účelová funkce se buď maximalizuje

$$ \max z = c_1x_1 + c_2x_2 + \ldots + c_nx_n ,$$

nebo minimalizuje

$$ \min z = c_1x_1 + c_2x_2 + \ldots + c_nx_n .$$

\subsubsection{Omezující podmínky}

Omezující podmínky jsou lineární rovnice nebo nerovnice ve tvaru

$$ a_{11}x_1 + a_{12}x_2 + \ldots + a_{1n}x_n \leq b_1 ,$$
$$ a_{21}x_1 + a_{22}x_2 + \ldots + a_{2n}x_n \leq b_2 ,$$
$$ \vdots $$
$$ a_{m1}x_1 + a_{m2}x_2 + \ldots + a_{mn}x_n \leq b_m ,$$

nebo

$$ a_{11}x_1 + a_{12}x_2 + \ldots + a_{1n}x_n \geq b_1 ,$$
$$ a_{21}x_1 + a_{22}x_2 + \ldots + a_{2n}x_n \geq b_2 ,$$
$$ \vdots $$
$$ a_{m1}x_1 + a_{m2}x_2 + \ldots + a_{mn}x_n \geq b_m ,$$

kde $a_{ij}$ jsou konstanty, které nazýváme \textit{strukturní koeficienty} nebo \textit{koeficienty omezení}, $b_i$ jsou konstanty (tzv. \textit{požadavková čísla})
a $x_1, x_2, \ldots x_n$ jsou \textit{strukturní neznámé}.

Zároveň omezující podmínky vymezují pro každou proměnnou $x_1, x_2, \ldots x_n$ množinu hodnot, kterýh může nabývat. 
Nejčastěji se jedná o podmínky tvaru $x_i \geq 0$ (nezápornost).
Jinými případy mohou být například podmínky tvaru $x_i \leq 0$ (nekladnost) nebo $x_i$ může nabývat libovolné hodnoty („neomezeno“).

\subsection{Maticové vyjádření}

% Můžeme vyjádřit \textit{cenové koeficienty} jako vektor $c = (c_1, c_2, \ldots, c_n)^T$.
Můžeme vyjádřit účelovou funkci jako $$ z = c^Tx ,$$
kde $c = (c_1, c_2, \ldots, c_n)^T$ je vektor cenových koeficientů a $x = (x_1, x_2, \ldots, x_n)^T$ je vektor strukturních neznámých.

Omezující podmínky můžeme vyjádřit jako maticový součin

$$ Ax \leq b ,$$

kde $A$ je matice strukturních koeficientů a $b$ je vektor pravých stran omezujících podmínek.

\subsection{Typy úloh lineárního programování}